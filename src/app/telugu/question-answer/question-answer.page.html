<ion-header>
  <ion-toolbar>
    <ion-buttons slot="start">
      <ion-menu-toggle>
        <ion-button>
          <ion-icon slot="icon-only" name="menu"></ion-icon>
        </ion-button>
      </ion-menu-toggle>
      <img src="assets/img/devudimudra.png" height="60">
    </ion-buttons>
    <ion-title class="ion-text-center" style="font-size: 17px;"><b>భగవాన్<br>రావణ బ్రహ్మ</b></ion-title>

    <ion-buttons slot="end">
      <img src="assets/img/rbdbs-logo.png" height="60">
    </ion-buttons>
  </ion-toolbar>
</ion-header>

<ion-content class="ion-content-color">
  <ion-grid>
    <ion-row>
      <ion-col class="ion-text-center">
        <b>ప్రశ్నలు  జవాబులు</b>
      </ion-col>
    </ion-row>
    <ion-row>
      <ion-col>

        <ion-card>
          <ion-card-content>
    
            <ion-row>
              <ion-col>
               
       <b> 1.  బ్రహ్మ అనగా అర్థము ఏమిటి ?</b><br>
        బ్రహ్మ అనగా “పెద్ద, దేవుడు,అధిపతి,ఈశ్వరుడు” అని అర్థము . ఆయనే జగతిలో అన్నిటికి పెద్ద అయినవాడు,అందరికీ ఆరాధనీయుడు దేవుడయిన ఆత్మ. నిరాకార పరమాత్మ యొక్క సాకార రూపము అయిన భగవంతునికే బ్రహ్మ అన్న పదము వర్తిస్తుంది. 
        <br><br>
        <b>  2. ద్రావిడ బ్రాహ్మణ అనగా అర్థం తెలుపగలరు ?</b><br>
        ద్రావిడ బ్రాహ్మణ అనగా “మూడు(3) ఆత్మల(క్షర, అక్షర, పురుషోత్తముల వివరము) జ్ఞానమును” తెలిసినవాడని అర్థము. బ్రాహ్మణుడు అనగా సృష్టిలో అతి పెద్ద, గొప్ప మరియు రహస్య జ్ఞానము అయిన బ్రహ్మ(ఆత్మ) జ్ఞానమును తెలిసినవాడనీ, నేర్చినవాడనీ అర్థము. భూమి మీద మొదట దైవ జ్ఞానమును తెలిసిన వారిని పూర్వము ద్రావిడులు అని అనడము జరిగినది. 
        “ఇందువు” అనగా “జ్ఞాని” అని అర్థము. ఇందూ(హిందు) దేశములో ఆనాడు, దైవ జ్ఞానము తెలిసినవారు మేము ప్రపంచ జ్ఞానులము కాదు, భగవంతుడు చెప్పిన మూడు(3) ఆత్మల దైవజ్ఞానమును తెలిసిన వారమని ప్రత్యేకమైన “ద్రావిడ” అను తెలుగు పదమును బ్రాహ్మణ ముందు పెట్టుకోవడము మరియు దేవుని జ్ఞానమును తెలిసినవారిని, ద్రావిడులు లేదా ద్రావిడ బ్రాహ్మణులు అని పిలవడము జరిగినది. 
        పరమాత్మ సృష్టికి పూర్వము  ఒక్కడే అయినా సృష్టి తర్వాత మూడు ఆత్మలుగా విభజింపబడి విశ్వమును సృష్టించాడు. దేవుడు అను పరమాత్మ నుండి ఆత్మ జీవాత్మలు వేరైనారు కనుక, దైవ భాష మరియు  ఆది భాష అయిన తెలుగు అక్షరములలో “ద్రా” అక్షరమును పరమాత్మకు గుర్తుగా, ‘వి’ అక్షరమును ఆత్మకు గుర్తుగా,  ‘డ’ అక్షరమును జీవాత్మకు గుర్తుగా పెట్టడము జరిగినది.  మూడు ఆత్మల కలయికతో ఉన్న మనిషి అన్నట్లు “ద్రావిడ” అను పదమునుంచి అందరినీ కలిపి ద్రావిడులు అన్నారు.
        పరమాత్మ నుండి ఆత్మ, జీవాత్మ అనబడు రెండు ఆత్మలు విభజింపబడినవని,  అందువలన పరమాత్మను సూచించే అక్షరము రెండు అక్షరముల సమ్మేళనమై ఉండవలెనను ఉద్దేశ్యముతో, మరియు రెండు ఆత్మలకు పెద్దయిన పరమాత్మకు ‘దా’ ను ‘ర’ ను కలిపి “ద్రా” అను సంయుక్త( రెండు అక్షరములు కలిసిన) అక్షరంను, అలాగే జీవాత్మకు  ఏ ఆత్మతోనూ సంబంధము లేనందున ఒకే అక్షరమైన ‘డ’ ను జీవునికి  గుర్తుగా  పెట్టడం జరిగినది. “వి” అను అక్షరము జీవాత్మ, పరమాత్మలతో సంబంధమున్న ఆత్మను తన పోలికతో చూపుతున్నది కనుక “వి” అక్షరమును మధ్యాత్మ అయిన ఆత్మకు గుర్తుగా  పెట్టడం జరిగినది.
        <p>
          <img src="assets/img/vi.png"/>
        </p>
        ఈ విధముగా మూడు అర్థములతో కూడుకొన్న అక్షరములను ఎన్నుకొని,  మూడు(3) ఆత్మల జ్ఞానమును తెలిసిన వారయిన ఇందువులను ఆ దినము ద్రావిడ జ్ఞానము కలవారను ఉద్దేశ్యముతో ద్రావిడులు లేక ద్రావిడ బ్రాహ్మణులు అనేవారు. అందువలన ద్రావిడ జ్ఞానము కల దేశమైనందున అఖండభారతదేశమును జ్ఞానులదేశమను అర్థముతో ఇందూదేశమని అనెడివారు.
        <br><br>
        <b>  3. రావణ అనే పదానికి ఏమైనా అర్థము వున్నదా? రావణ బ్రహ్మ అనగా అర్థము ఏమి?</b><br>
        రావణ అను పదమును(శబ్ధము) విడతీస్తే “ర + వణ” అని తెలియుచున్నది. “వణ అనగా అడవి అని, వృక్షముల సముదాయము” అని అర్థము. “రం లేదా ర అనగా నాశనమును సూచించు బీజాక్షరము”. అందువలన రావణ అనగా వణమును నాశనము చేయువాడని అర్థము వచ్చుచున్నది. మాయ అనగా శరీరములో త్రిగుణములు. “మాయ  అను అడవిలో గుణములు అను  వృక్షములను నాశనము చేయువాడు” అను అర్దము తో రావణ అను పేరున్నదని తెలియుచున్నది.  త్రైతాయుగములో ప్రపంచములో ప్రబలిన మాయ అను అధర్మముల అడవిని(యజ్ఞ, దాన, వేద, తపస్సులు మరియు అన్య దేవతార్చనలను) సమూలముగా నాశనము చేయుటలో, ఆత్మ ధర్మములను బోధించి, స్థాపించి, అందరికీ మార్గదర్శకముగా ఆచరించుటలో, ధర్మములు (బ్రహ్మ, కర్మ, భక్తి యోగములు) ఆచరింపచేయుటలో అందరికన్నా మొట్ట మొదటివాడు, పెద్దవాడగుట వలన రావణుడికి రావణ బ్రహ్మ అని పేరు వచ్చినది.
        <br><br>
        <b> 4. రావణబ్రహ్మ పేరులో బ్రహ్మ, మరియు ఆయనను త్రికాలజ్ఞాని,బ్రహ్మజ్ఞాని,అపరబ్రహ్మ అని ఎందుకు అంటారు?</b><br>
        బ్రహ్మ అనగా “పెద్ద, ఈశ్వరుడు, అధిపతి” అని అర్థము. 
        త్రికాలజ్ఞాని అనగా “మూడు(3) ఆత్మల జ్ఞానమును (క్షర, అక్షర  పురుషోత్తముల వివరము) సంపూర్ణముగా తెలిసినవాడని”  అర్థము. 
        బ్రహ్మజ్ఞాని అనగా “జ్ఞానమును సంపూర్ణముగా తెలిసి ఆచరించువాడు” అని  అర్థము.
        అపరబ్రహ్మ అనగా ”విశ్వములో అణువణువునా వ్యాపించి వున్న నిరాకార పరమాత్మ, సాకార భగవంతునిగా భూమి మీద అవతరించి ఉన్నవాడు” అని అర్థము. 
        <br><br>
        <b>  5. రావణుడు పది(10) తలలు కలిగిన భయంకర రాక్షసుడు, దశకంఠుడు అని కదా పూర్వము పెద్దలు మరియు రామాయణములో తెలిపినది? ఆయన పది తలలతో పుట్టినాడా, నిజముగానే రావణుడికి పది తలలు ఉన్నాయా? మీరు ఆయనను భగవంతుడు అని లోక విరుద్ధముగా చెప్తున్నారు? మేమెలా నమ్మాలి?</b><br>
        భౌతికశాస్త్రము ప్రకారము ఏ జీవరాశి అయినా పది తలలు కలిగి పుట్టుట లేదా ఉండుట అనేది లోక విరుద్ధము మరియు శాస్త్ర విరుద్ధము. సృష్టి ఆది నుండి ప్రపంచ చరిత్రలో ఈ విధమైన పుట్టుక ఎక్కడా జరిగినట్టు చెప్పబడలేదు మరియు నిరూపణకు రాలేదు. 
        రావణబ్రహ్మ  దైవ జ్ఞానములో, ప్రపంచ జ్ఞానములో పది మనుష్యుల తలలకు సమానముగా మరియు అంతకు మించిన అపారమైన, అంతులేని మేధస్సు గలవాడు. బ్రహ్మవిద్య మరియు జ్యోతిష్యము, మూలికా వైద్యము, వైమానిక విజ్ఞానము, రాజనీతి, మంత్ర, తంత్ర, యంత్ర మొదలగు ప్రపంచ సంబంధ విద్యలలో అపార పాండిత్యము కలవాడు. చిత్రలేఖనము, చదరంగము, యుద్ధకళ, రచనా వ్యాసాంగము, నాట్యము, సంగీతము, వీణా వాద్యము మొదలగు చతుషష్టి(64) కళలలో అమోఘమైన నైపుణ్యము కలవాడు. అందువలన పూర్వము దైవజ్ఞానము తెలిసిన పెద్దలు, రావణుడిని బహుముఖ ప్రజ్ఞాశాలి అని పేర్కొనడము జరిగినది. నిరాకార పరమాత్మ యొక్క సాకార రూపమే రావణబ్రహ్మ,  భూమి మీద మొట్ట మొదటిగా అవతరించిన భగవంతుడు. అందువలన ఆయనను దశ దిశలా వ్యాపించి ఉన్నవాడు అని కూడా అనవచ్చును. 
        అదే విధముగా రావణబ్రహ్మకు చిన్నప్పుడు చదువు చెప్పిన గురువు, ఆయన మేధస్సును చూసి ఆశ్చర్యపడి ఆయనకుగల అపార మేధస్సును గుర్తించి పది తలల రావణా! అని సంబోధించడము జరిగినది. 18 సంవత్సరముల వయస్సు ఉన్నప్పుడే రావణబ్రహ్మ దశకంఠుడు అనగా దశ శిరస్సులకు మించిన మేధస్సు కలవాడని పేరుగాంచాడు.  
        రావణబ్రహ్మ భూమి మీద అవతరించిన మొట్ట మొదటి భగవంతుడు, మరియు ప్రజలకు దైవజ్ఞానాన్ని తెలియచేసి ఆచరింపచేసిన బ్రహ్మజ్ఞాని. బ్రహ్మవిద్యా శాస్త్రము ప్రకారము అధర్మములను ఖండించిన అవతార పురుషోత్తముడు. మిథిల రాజ్యాధిపతి మరియు సీత పెంపుడు  తండ్రి అయిన జనక మహారాజుకు బ్రహ్మజ్ఞానమును బోధించి,  మోక్షమును ప్రసాదించిన జగద్గురువు.
        చరిత్రలో తమ స్వార్థపూరిత ఆలోచనలతో, కల్పనలతో బహుముఖ ప్రజ్ఞాశాలి అయిన రావణబ్రహ్మను, లోక విరుద్ధముగా పది తలల రాక్షసుడిగా చిత్రీకరించారు. వాస్తవానికి ఆయన రాక్షసుడు కాదు, భూమి మీద అవతరించిన మొట్ట మొదటి భగవంతుడు. జ్ఞాన విచక్షణతో ఆలోచించిన వారికి ఈ వాస్తవము  అర్థము కాగలదు. 
        <br><br>
        <b> 6. రావణుడు బ్రాహ్మణుడా? దళితుడా?  దళితులు, మాదిగ/మా దిగువ వారు ఒక్కరేనా? వేరు వేరు  కులముల వారా?</b><br>
        బ్రహ్మ(ఆత్మ) జ్ఞానమును తెలిసినవారు బ్రాహ్మణులు. రావణుడు, బ్రహ్మ జ్ఞానమైన మూడు  ఆత్మల జ్ఞానమును సంపూర్ణముగా తెలిసినవాడు కావున ఆయన పెద్ద బ్రాహ్మణుడే. రావణబ్రహ్మ దాదాపు 30 సంవత్సరముల వయస్సునుండి జ్ఞానమును బోధించడము జరిగినది. పూర్వము కులములు, మతములు లేని కాలములో మనుషులు కేవలం రెండు  వర్గములుగా ఉండెడివారు. వారే ఎగువ వారు, దిగువ వారు. ఎగువవారు జ్ఞానము తెలిసినవారనీ, జ్ఞానము తెలియనివారు ఎగువ వారికి దిగువ వారని అర్థము ఉండెడిది. దిగువవారు, ఎగువ వారిని పూజనీయులుగా బావిస్తూ,  వారి దగ్గర దైవ జ్ఞానమును తెలుసుకొనెడివారు. కాలక్రమములో మాదిగువ వారు అనే పదము మాదిగవారు అను కులముగా రూపాంతరము చెందినది. ఈనాడు మాదిగువ వారినే దళితులు అని అనడము జరుగుతున్నది. అజ్ఞానములో ఉన్న అన్ని కులముల వారిని కలిపి చెప్పే పదమే మాదిగ లేదా దళితులు. దళము అనే పదమునుండి దళితులు ఏర్పడినది. దళము అనగా అనేకులు కలిసివుండే వర్గము. పూర్వము జ్ఞానము తెలిసినవారందరిని బ్రాహ్మణులు, ఎగువవారు, ద్విజులు అని అనెడివారు. జ్ఞానము తెలియని అజ్ఞానులను మాదిగువవారు, దళితులు అని అనెడివారు. ఈనాడు ఆ అర్థములు తెలియకుండా పోయినాయి. 
        రావణబ్రహ్మ విధానమును జ్ఞానముతో చూసిన ఆయన బ్రాహ్మణుడిగాను, అజ్ఞానముతో చూసిన దళితుడిగాను కనిపించినను, బ్రాహ్మణుడు మరియు దళితుడు అన్న బేధ భావము జ్ఞానానికి సంబంధించి  చెప్పబడినదే గాని, కులానికి సంబంధించి చెప్పబడినది   కాదు. అజ్ఞానముతో కూడిన బ్రాహ్మణ కులస్తుడిని  దళితుడిగాను, జ్ఞానముతో కూడిన దళిత కులస్తుడిని బ్రాహ్మణుడిగాను దైవ జ్ఞానమును కలిగినవారు గుర్తించెదరు. 
        <br><br>
        <b> 7. రావణబ్రహ్మ అసురుడు, రాక్షసుడు కదా? మీరు ఎలా భగవంతుడు అని చెప్తున్నారు? ఆధారమేమి?</b><br>
        రావణబ్రహ్మ సంపూర్ణ ఆత్మజ్ఞానమును తెలిసిన బ్రాహ్మణుడు, త్రికాలజ్ఞాని.  ఆత్మజ్ఞానము  కలవారు ఆత్మే శరీరమునకు అధికారి అని, శరీరము ఆత్మ ఆధీనములో ఉన్నది అని, ఆత్మ యొక్క పనులకు ఆటంకము కలుగచేయకూడదని తెలిసివుందురు. ఆత్మ ఆహార పదార్థములలోని పోషకముల శక్తిని వినియోగించుకుని శరీర భాగములను పనిచేయించునని తెలిసినవారు ఆత్మకు అనుకూలమైన ఆహార పదార్థములను సేవించుదురేకానీ, ఆత్మకు మత్తు మరియు ఆత్మ పనికి అవరోధము కలిగించే పదార్థములను స్వీకరించరు. 
        సుర అనగా మత్తు అని అర్థము. సు అనగా మంచి అని, ర అనగా రహితము(లేకుండా చేయునది) అని అర్థము. దాని ప్రకారము మంచి లేకుండా చేయునది అని అర్థము. ఈ అర్థము ప్రకారము సురాపానము చేసినవాడు మంచివాడు అయినా విచక్షణ కోల్పోయి చెడ్డవానిగా మారిపోవును.  పూర్వము మత్తు పానీయములను త్రాగేవారిని, సేవించేవారిని సురులు అని అనెడివారు. సురాపానము చేయని వారిని అసురులు అనెడివారు. అసలయిన సత్యమును అర్థము చేసుకోకుండా సురులు అనగా దేవతలు అనియు, అసురులు అనగా రాక్షసులని అర్థమును మార్చి చెప్పడము పూర్తిగా తప్పు. దేవతలు సురాపానము చేయువారని, అసురులు సురాపానము చేయనివారని అర్థము. దీని ప్రకారము సురులు అనగా చెడ్డవారని, అసురులు అనగా మంచివారని తెలుసుకోవాలి . ఈ ఆధారములతో రావణబ్రహ్మ సురాపానము చేయని అసురుడే కానీ రాక్షసుడు కాదు అని గమనించవలెను. వాస్తవానికి బ్రహ్మవిద్య ప్రకారము దేవుని సృష్టిలో రాక్షస జాతి అన్నదే లేదు. 
        భగవంతుడనగా భగమునుండి(తల్లి గర్భమునుండి) సజీవముగా జన్మించువాడు, ఉద్భవించువాడు, సాకారుడు, కారణ జన్ముడు. కేవలము దైవ ధర్మ సంస్థాపన మాత్రమే ఆయన జన్మకు కారణము. భూమి మీద భగవంతుడు ఒక్కడే కారణ జన్ముడు అని అనబడుతాడు.  బ్రహ్మ విద్యా శాస్త్రము ప్రకారము అణువణువునా వ్యాపించి వున్న నిరాకార పరమాత్మ, ధర్మ సంస్థాపన నిమిత్తము భూమి మీద భగవంతుడిగా, తనకు తానుగా  స్వయముగా ఉద్భవించును. త్రైతాయుగములో జన్మించిన మొట్ట మొదటి భగవంతుడి అవతారమే రావణబ్రహ్మ. రావణబ్రహ్మ అనే పేరులోని బ్రహ్మ అనే పదము, విశ్వము అంతటికి ఆయనే పెద్ద  అనే  అర్థమును సూచిస్తున్నది. 
        శ్రీ భగవద్గీతలో భగవంతుని జన్మ మరియు జన్మ ఉద్దేశ్య ఆధార శ్లోకములు: 
        జ్ఞాన యోగము <br><br>
        (3) శ్లో|| 6: అజో ఽపి సన్నవ్యయాత్మా భూతానా మీశ్వరో ఽ పిసన్ |<br>
                           ప్రకృతిం స్వామధిష్ఠాయ సంభవామ్యాత్మ మాయయా ||       (నిరాకారము, సాకారము)<br><br>
        <b>భావము:</b> నాకు పుట్టుకలేదు, నాశనము లేదు. నేను సర్వజీవరాసులకు అధిపతినై ఉన్నాను. అయినప్పటికి నాచేత నిర్మింపబడిన  ప్రకృతితో చేరి మాయతో జన్మించుచుందును.<br>
        <br>(3) శ్లో|| 7: యదాయదాహి ధర్మస్య గ్లానిర్భవతి భారత! |<br>
              అభ్యుత్థానమధర్మస్య తదా ఽ ఽత్మానం సృజామ్యహమ్ || 	(నిరాకారము, సాకారము)<br><br>
        <b>భావము :</b> ఎపుడెపుడు ధర్మములకు గ్లాని ఏర్పడి అధర్మము వృద్ధిచెందుచున్నదో, అప్పుడు నన్ను నేను తయారుచేసుకొని భూమిమీద  పుట్టుచున్నాను.<br>
        <br> (3) శ్లో|| 8: పరిత్రాణాయ సాధూనాం వినాశాయచదుష్కృతామ్ |<br>
              ధర్మ సంస్థాపనార్థాయ సంభవామి యుగేయుగే || (సాకారము)<br><br>
        <b>భావము:</b> ధర్మాచరణ కల్గిన వారిని సంరక్షించుటకు, అధర్మ ఆచరణ కల్గిన వారిని లేకుండచేయుటకు, ధర్మసంస్థాపన మొనర్చుటకు యుగ యుగమందు పుట్టుచుందును. 
        పై శ్లోకముల ఆధారముగా భగవంతుని జన్మను కనిపెట్టుటకు సూత్రములు ఈ క్రింది విధముగా ఉన్నవి.
        ఎచ్చటైతే తెలియని ధర్మములు తెలియబడుచున్నవో, ఎచ్చటైతే ఆచరణలో ఉండి అర్థరహితమై పోయిన కార్యక్రమాలకు ధర్మయుక్తార్థము బోధింపబడుచున్నదో, ఎచ్చటైతే పూర్వము ఉండి ఇపుడులేని పరమార్థ రహస్య విషయములు తెలియబడుచున్నవో, ఎచ్చటైతే మానవుని బుద్ధికి అందని ఆత్మ విషయములు బోధించబడుచున్నవో, ఎచ్చటయితే మతాతీత బోధ కలదో అచట పరమాత్మ జన్మ వున్నదని తెలియవచ్చును.
        పైన చెప్పబడిన బ్రహ్మవిద్యా సూత్రముల ఆధారముగా రావణబ్రహ్మ వారిని భగవంతుడు అని శాస్త్ర బద్ధముగా చెప్పవచ్చును. 
        <br><br>
        <b> 8. ఆర్యులు ఎవరు? ఎక్కడి నించి, ఎప్పుడు వచ్చారు? వారి రాక మరియు ద్రావిడులపైన చూపిన అధికార ఉద్దేశ్యమేమి?</b><br>
        ఆర్యులు కరువు కాటకముల వలన వారి నివాస ప్రాంతమైన మధ్య ఆసియానుండి ఉత్తర భారతదేశమునకు త్రైతాయుగములో వలస వచ్చారు. ఉత్తర భారతదేశములో గంగా మరియు ఇతర నదీ పరీవాహక ప్రాంతములలో వ్యవసాయము మొదలగు కార్యక్రమములతో జీవనము సాగించెడివారు. ఈ విధముగా వచ్చిన ఆర్యులకు తమపై ఎవరూ అధికారము చెలాయించడము ఇష్టము లేకపోవడము,  స్వతంత్రముగా ఉండటము అలవాటుగా ఉండెడిది. ఆర్యులు కేవలము ప్రపంచ శ్రద్ధ, ప్రపంచ జ్ఞానము కలిగియున్నవారు. ప్రపంచ వ్యవహారములలో తెలివి కలవారై భారత దేశములో ఉన్న ప్రజలు మూడు ఆత్మల సంపూర్ణ దైవ జ్ఞానము కలవారని తెలిసి, అసూయ కలిగి ఒక ప్రణాళికాబద్ధముగా  ద్రావిడులకు ప్రపంచ ఆశలను చూపించి తమకు తెలిసిన వేదములను ఉపయోగించుకుని, ద్రావిడ బ్రాహ్మణులలో వున్న దైవజ్ఞానమును అణిచివేసి, ద్రావిడులకు వివిధ రకాలయిన వ్యాపారములను, వ్యవసాయమును నేర్పి, వాటి ద్వారా గురువులుగా  పెత్తనము చెలాయించడము జరిగినది. అలా క్రమేపీ ప్రపంచ ఆశలను, వేద విధానములైన అధర్మములను పరిచయం చేసి , దైవజ్ఞానమును మరిపింపచేసి  మాయజ్ఞానములో పడవేసి కొత్త ప్రాపంచిక విద్యలను నేర్పి ద్రావిడులను తమకంటే పేరు ప్రతిష్టలు తెచ్చుకోకుండా చూసుకుని తమ ఆధిక్యత ఉండేలా చేసుకుని ఆర్య సామ్రాజ్యమును స్థాపించుకున్నారు. 
        <br><br>
        <b> 9. ఆర్యులు సంస్కృతములో చెప్పిన మరియు ప్రచారము చేసిన వేద,తప,యజ్ఞ,దాన విషయాల వలన దేవుడు తెలియబడడా?వారు చెప్పినది దైవ జ్ఞానము కాదా? మరి రావణబ్రహ్మ ఎందుకు వీటిని ధ్వంసము చేయడము మరియు అడ్డుకోవడము జరిగినది?</b><br>
        దైవజ్ఞానము శాస్త్రబద్ధమైనది, నిజ నిర్ధారణకు వచ్చేది, తప్పక జరిగితీరేది  అనగా అనుభవమునకు వచ్చి తీరునది. భూమి మీద ఉన్న షట్(6) శాస్త్రములలో మొట్ట మొదటిది, అన్నిటికి మూలమైన శాస్త్రము  బ్రహ్మ విద్యా శాస్త్రము. బ్రహ్మ విద్యా శాస్త్రము భగవంతుని చేత  ప్రజలకు పరమ, పవిత్ర, పరిశుద్ధ భగవద్గీతగా అందించబడినది మరియు మోక్ష మార్గమునకు అధారముగా ఉన్నది. ఆర్యులలో కొందరు సంస్కృత పండితులుగా ఉండెడివారు. కేవలము సంస్కృతములో బోధించి ప్రచారము చేసినంత మాత్రమున, బోధించిన జ్ఞానమును సత్యమైన దైవజ్ఞానము అని చెప్పలేము. ఏది చెప్పినా ఒక శాస్త్రబద్ధత, హేతుబద్ధత  ఉండవలెను.  భగవంతుడు బోధించిన శ్రీ భగవద్గీత ఆధారముగా వేద, తప, యజ్ఞ, దానములు  అధర్మములు అని మరియు వాటిని తెలియుట వలన, ఆచరించుట వలన కర్మ సంపాదనే కానీ దేవుడు, దేవుని జ్ఞానము తెలియబడదని తెలుస్తున్నది. భగవంతుడు దేవుని జ్ఞానమును శ్రీ భగవద్గీతయందు కర్మ యోగము, బ్రహ్మ యోగము, భక్తి యోగము అని మూడు(3) ధర్మములుగా బోధించడము జరిగినది. శ్రీ భగవద్గీతలో  సాంఖ్యయోగములో 45, విజ్ఞానయోగములో 14, అక్షరపరబ్రహ్మయోగములో 28, మరియు విశ్వరూపసందర్శన యోగములోని  48,53 శ్లోకముల ఆధారముగా యజ్ఞ, యాగాదులు అధర్మములని మనము అర్థము చేసుకోవచ్చును.
        సాంఖ్య యోగము <br><br>
        (1) శ్లో||45:త్రైగుణ్య విషయా వేదా నిస్త్రైగుణ్యో భ ఽవార్జున! <br>
                             నిర్ద్వంద్వో నిత్య సత్త్వ స్థో నిర్యోగ క్షేమ ఆత్మవాన్|| (బ్రహ్మయోగము, కర్మయోగము)<br><br>
        <b>భావము:</b> మూడు గుణముల విషయములే వేదములు. వేద భూయిష్టమైన ఆ మూడు గుణములను పూర్తిగ వదలివేయుము. సుఖదుఃఖములు, లాభనష్టములు మొదలగు ద్వంద్వములను వదలి వేసినట్లే యోగక్షేమము అనుదానిని కూడ వదలి నిత్యమైన దైవమును చేరుము. 
        విజ్ఞాన యోగము <br><br>
        (6) శ్లో||14:  దైవీ హ్యేషా గుణమయీ మమ మాయా దురత్యయా ।<br>
                 మామేవ యే ప్రపద్యన్తే మా యా మేతాం తరన్తి తే || (పరమాత్మ)<br><br>
        <b>భావము:</b>  దైవనిర్మితమైన గుణములతో కూడుకొన్న నా మాయ  దుస్సాధ్యమైనది. ఎవరైతే నన్ను శరణుజొచ్చుదురో వారు  మాయను దాటిపోగలరు.
        అక్షర పరబ్రహ్మ యోగము :<br><br>
        (7) శ్లో|| 28 : వేదేషు యజ్ఞేషు తపస్సు చైవ దానేషు యత్పుణ్య ఫలంప్రదిష్టమ్।<br>
                                అత్యేతి తత్సర్వమిదం విదిత్వాయోగీపరంస్థాన ముపైతి చాద్యమ్॥ (జీవాత్మ, మోక్షము)<br><br>
        <b>భావము:</b> ఈ విషయము తెలిసినవాడు వేదాధ్యయనము, యజ్ఞాచరణము, తపస్సు, దానము వలన కల్గు పుణ్య ఫలములను అతిక్రమించి మోక్షమును పొందును.
        విశ్వరూప సందర్శన యోగము <br><br>
        10)శ్లో||48: నవేదయజ్ఞాధ్యయనైర్నదానైర్న చక్రియాభిర్న తపోభిరుగ్రైః |<br>
                ఏవం రూప శ్శక్య అహం నృలోకే ద్రష్టుం త్వదన్యేన కురుప్రవీర! || (నిరాకారము)<br><br>
       <b> భావము :</b> నీవు నన్ను ఎట్లు చూచియున్నావో ఆ దర్శనము దొరకవలెనన్న వేదములచేతను, తపస్సుల చేతను, దానములచేతను మరియు యజ్ఞముల చేతను శక్యము కాదు.<br>
        <br>(10)శ్లో||53: నాహం వేదైర్న తపసా న దానేన న చేజ్యయా |<br>
                               శక్య ఏవం విధో ద్రష్టుం దృష్టవా నసి మాం యథా || (నిరాకారము)<br><br>
        <b>భావము :</b> వేదములచేతకాని, యజ్ఞములచేతకాని, దానములచేతకాని, ఉగ్రతపస్సుల చేతకాని ఈ రూపముగల నన్ను తెలియజాలరు. జగతిలో నీవు తప్ప నన్ను చూచినవారు ఎవరు లేరు.
        భగవద్గీతలో భగవంతుడు మోక్షము పొందుటకు ధర్మబద్ధమైన మార్గములు రెండే కలవని కర్మ యోగములోని 3వ శ్లోకములో తెలియచేయడమైనది. <br><br>
        (2) శ్లో|| 3: లోకే ఽస్మిన్ ద్వివిధా నిష్ఠా పురా ప్రోక్తా మయా ఽనఘ! |<br>
                            జ్ఞానయోగేన సాంఖ్యానాం కర్మయోగేన యోగినామ్ || (కర్మ, బ్రహ్మయోగములు)<br><br>
        <b>భావము:</b> మనుజులు ఆచరించుటకు రెండు రకములైన యోగనిష్టలు గలవని ముందే తెలిపియున్నాను. సాంఖ్యము తెలిసినవారు జ్ఞానయోగమును, కార్య వివరము తెలిసినవారు కర్మయోగమును ఆచరించగలరు.
        పై శ్లోకముల  ఆధారముగా  ఆర్యులు బోధించిన, ప్రచారము చేసిన మార్గములు దైవ మార్గములు కాదని చెప్పవచ్చును. త్రైతాయుగములో మహర్షులు భక్తితో చేసిన యజ్ఞ యాగాదులు పుణ్య కార్యములు అన్నది నిజమే. వాస్తవానికి యజ్ఞయాగాదులు కేవలము  కర్మను(పాప పుణ్యములు) సంపాదించి పెట్టి జీవుడిని  జనన మరణ చక్రములో ఇరికించి ఉంచెడివేకానీ, దేవుని జ్ఞానమును, మోక్షమును కలుగచేసెడివి కావు.  
        త్రైతాయుగములో దైవ ధర్మములకు గ్లాని ఏర్పడి అధర్మములు చెలరేగిన కాలములో, విశ్వమంతా  నిరాకారముగా అణువణువునా వ్యాపించి వున్న శక్తి  రూపముదాల్చి, ధర్మ సంస్థాపన నిమిత్తము మొట్ట మొదట భూమి మీద అవతరించిన భగవద్ శక్తియే రావణబ్రహ్మ. దేవుని అవతార ఉద్ధేశ్యము  “ ధర్మ సంస్థాపన చేయడమే ”.
        భగవాన్ రావణబ్రహ్మ ఆయన నైజము ప్రకారము  శ్రీలంక మరియు దక్షిణ  భారతదేశములలో ప్రజలకు దైవ ధర్మములను తెలియచేసి, ఆచరింప చేయించెడివారు. ఎక్కడైనా అధర్మములు ఎదురైనా లేదా యజ్ఞ, దాన, వేద, తపములు ఆచరించేవారిని రావణబ్రహ్మ మరియు రావణ సేన సామ,  బేధ, దండోపాయాల ద్వారా  ఖండించడము , శిక్షించడము జరిగినది.
        <br><br>
        <b> 10. ఋషుల యజ్ఞ యాగాదులు నాశనము ఒనర్చిన రావణుడు అధర్మపరుడు కదా? ఆయన ఎలా మంచివాడు/బ్రహ్మజ్ఞాని అని ఎందుకు అనబడుతాడు?</b><br>
        బ్రహ్మ అనగా పెద్ద, ప్రపంచములో అందరికీ పెద్దవాడు, ఆరాధనీయుడు ఒక్క దేవుడు మాత్రమే. ఆత్మ దేవుడు (మధ్యాత్మ) యొక్క జ్ఞానమును తెలిసి, ఆచరించినవాడు కావున రావణబ్రహ్మ  బ్రహ్మజ్ఞాని అని పేరుగాంచినాడు. 
        దైవగ్రంధము అయిన శ్రీ భగవద్గీత ప్రకారము ధర్మములు మూడు (3), అధర్మములు నాలుగు (4). కలియుగములో క్రొత్తగా చేరినవి రెండు (2) అధర్మములు (శ్రీశ్రీశ్రీ ఆచార్య ప్రబోధానంద యోగీశ్వరులవారి సంచలనాత్మక రచనలు ఆధారము).  ప్రస్తుతము మొత్తము అధర్మములు ఆరు(6) గా వున్నవి. 
        <br><br><b>ధర్మములు:</b><br>
        1.బ్రహ్మయోగము <br>2. కర్మ యోగము <br>3. భక్తి యోగము <br><br>
        <b>అధర్మములు:</b><br>
        1. వేదాధ్యయనము<br> 2.యజ్ఞాచరణము <br>3. తపస్సులు <br>4. దానములు <br>
        5. మతము<br> 6. ధర్మ (దేవుని జ్ఞానము) ప్రచారమునకు ఆటంకము ఏర్పరచుట.  [5,6 కలియుగములో తయారైన అధర్మములు] 	<br><br>
        శ్రీ భగవద్గీత అక్షరపరబ్రహ్మ యోగములో 28 వ శ్లోకము, విశ్వరూపసందర్శన యోగములోని 48,53 శ్లోకముల ప్రకారము రావణబ్రహ్మ త్రైతాయుగములో అధర్మములైన వేదాధ్యయనము, యజ్ఞాచరణము, తపస్సులు, దానములను  ఖండిచినవాడు. తన రాజ్యములో అందరికీ దైవజ్ఞానమును బోధించి, తాను ఆచరించి, అందరితో దైవ ధర్మములను ఆచరింప ప్రయత్నము చేసినవాడు బ్రహ్మజ్ఞాని అయిన రావణబ్రహ్మ. 
        మంచి చెడు అనునవి ప్రపంచ జ్ఞానమునకు, కర్మకు సంబంధించినవి. ఆధ్యాత్మికములో బ్రహ్మజ్ఞాని అయినవాడు మంచి చెడు అయిన ద్వంద్వములకు అతీతముగా నడిచి , అవి కర్మ ప్రకారము జరుగునవని ఎరుకలో ఉండి దైవ ధర్మములను ఆచరించును.
        <br><br>
        <b>  11. శ్రీలంక అను పదమునకు అర్థము ఏమిటి? శ్రీరామ అనే పదానికి అర్థమును తెలియచేయగలరు?</b><br>
        శ్రీ అనగా శుభకరమైనది, మోక్షము అని అర్థము. లం అనే అక్షరము పరమాత్మకు సంబంధించిన బీజాక్షరము. క కేవలము ముగింపును ఇచ్చే అక్షరము. లంక అనగా ద్వీపము. అన్ని ప్రక్కల లేదా చుట్టూ నీరుతో నిండిన ప్రదేశము అని అర్థము. చుట్టూ నీటితో నిండివున్న శుభకరమైన, పరమాత్మ, ఆత్మల  శక్తితో కూడుకున్న ప్రాంతము శ్రీలంక. 
        శ్రీ అనగా శుభకరమైన మోక్షము అని, ర అనగా నాశనము కావడము, లేకుండా పోవడము, మ అనగా నేను . శ్రీరామ అనగా నేను లేకుండా పోయి మోక్షమును  పొందుట అని అర్థము. శ్రీరామ అని పలుకడములో జీవుడిగా ఉన్నవాడు(మ) లేకుండాపోయి(రా) మోక్షము పొందుట(శ్రీ). శ్రీరామ అనే పదము పూర్వము మరాశ్రీ అన్న పదముగా ఉండెడిది.
        <br><br>
        <b> 12. “జనకుడంత శిష్యుడు లేడు! రావణబ్రహ్మ అంత గురువు లేడు!!” అన్న వాక్యమునకు ఆధారమేమి?</b><br>
        పరమ,పరిశుద్ధ, పవిత్ర గ్రంథమైన శ్రీ భగవద్గీత కర్మయోగము అనే అధ్యాయములో చెప్పబడిన 20వ శ్లోకము దీనికి  ఆధారము. <br><br>
        (2) శ్లో || 20: కర్మణైవ హిసంసిద్ధి మాస్థితా జనకాదయః |<br>
                                లోకసంగ్రహమేవాపి సంపశ్యన్ కర్తు మర్హసి|| (కర్మయోగము)<br><br>
        <b>భావము:</b> కర్మయోగమాచరించి జనకుడు మొదలైనవారు మోక్షము పొందిరి. లోకులు తెలుసుకొనుటకైనా నీవు ఈ పద్ధతిని ఆచరింపుము.
        జనకుడు దక్షిణ భారత దేశములో మిథిల ప్రాంతమునకు రాజుగా ఉండెడివాడు. జనకుడు రావణబ్రహ్మకన్నా వయస్సులో ఐదు సంవత్సరములు చిన్నవాడు, రావణబ్రహ్మను గురువుగా కోరినవాడిలో మొదటివాడు, ఆయన ద్వారా మొట్టమొదట దైవ జ్ఞానమును తెలిసిన శిష్యుడు జనకుడు. రాత్రిపూట శ్రీలంకవైపునుండి కనిపిస్తున్న వెలుగు దక్షిణభారత దేశీయులకు కనిపించెడిది. అలా కనిపించిన వెలుగును చూసిన జనకుడు శ్రీలంకలో ఏదో గొప్ప శక్తి ఉందని తెలిసి, రావణబ్రహ్మను గురించి తెలిసినవాడై రావణబ్రహ్మ  ఎక్కడ దైవ జ్ఞానమును బోధిస్తుంటే అక్కడికి వెళ్ళి తెలుసుకొనడము, ఎల్లప్పుడు కర్మయోగమును ఆచరించి అదే జన్మలోనే మోక్షమును పొందడము జరిగినది.
        భూమిమీద అణగారిపోయిన ధర్మములను తెలియచేసిన మొట్ట మొదటి భగవంతుడు “భగవాన్ రావణబ్రహ్మ” కాగా, భూమిమీద మొట్ట మొదట మోక్షము పొందినవాడు “జనక మహారాజు”. ఈ విధముగా జనకుడు ఒక రాజుగా ఉండి తన రాజ్యములోని అనేక ప్రపంచ సమస్యలతో అనేక ప్రపంచ కార్యములతో ఆయన సంబంధపడియుండియు, రావణబ్రహ్మ వారివద్ద శిష్యరికము చేసి, కర్మయోగ పద్ధతిని ఆచరించి మోక్షమును  పొందడమువలన, “రావణబ్రహ్మ అంతటి గురువు లేడు! జనకుడంతటి శిష్యుడు లేడు!!" అన్న నానుడి ఆనాడే ఏర్పడినది.
        <br><br>
        <b>  13. రాముడికి సహాయపడిన ఆంజనేయుడు, జాంబవంతుడు, వాలి, సుగ్రీవులు నిజముగా వానరులా?</b><br>
        ఆనాడు కొండరాజులుగా యుండి అడవి ప్రాంతము పాలించు  వాలినీ, సుగ్రీవున్నీ, హనుమంతున్నీ, వృద్ధుడైన జాంబవంతున్నీ  జంతువులుగా పోల్చి చెప్పినారు, ద్రావిడులపై అసూయ కల్గిన ఆర్యులు. కోతులు వేయి యోజనములు గాలిలో ఎగురుతాయనీ, మాట్లాడే కోతులు వుంటాయన్న విషయములు భౌతిక శాస్త్రమునకే విరుద్ధము. విచక్షణా జ్ఞానము లేని జనులు వారిని జంతువులు అని నమ్మినారు. వాస్తవానికి వారంతా నల్లమల్ల అడవులలో కిష్కింధ పర్వత ప్రాంతములో ఆటవికజాతికి చెందిన గిరిజనులు. వానరులు కాదు.  వాలి సుగ్రీవులు ఇద్దరు అన్నదమ్ములు. జాంబవంతుడు చరిత్రలో వివేకవంతుడిగా, మేధావిగా, మహాబలశాలిగా పేర్కొనబడ్డాడు. ఆయన హనుమంతుడి జన్మ రహస్యములు ఎరిగినవాడిగా, ప్రజ్ఞావంతుడిగా, మార్గదర్శకునిగా ఉన్నవాడిగా చెప్పబడినది . వాలి సుగ్రీవుల వద్ద ఆంజనేయుడు సేనాధిపతిగా ఉండెడివాడు. వీరు అందరూ మూడు(3) ఆత్మల ద్రావిడ జ్ఞానమును తెలిసినవారు. వీరు వన నరులే కానీ వానరులు కాదు. 
        <br><br>
        <b>  14. పుష్పక విమానము అనగానేమి ? రావణుడు పుష్పక విమానమును కుబేరుడు దగ్గరనించి తస్కరించాడు అంటారు? ఇది నిజమేనా ? </b><br>
        అపర బ్రహ్మ, మేధావి, షట్ శాస్త్రములకు కర్త అయిన రావణబ్రహ్మ త్రైతాయుగములో జ్ఞానమును అందించి శాస్త్ర విజ్ఞానుల ద్వారా విమానమును తయారు చేయించినారు. పుష్పక విమానము ఔషధ గుణములు మరియు మంత్రబలముల తరంగములతో కలిసి చెక్కతో తయారు చేయబడి మంత్రశక్తితో అతి వేగముగా ప్రయాణించే విమానము. భూమిమీద దిగినా భూమికి ఒక అడుగు ఎత్తులో నిలిచి ఉండెడిది. శ్రీలంకలో గురుభక్తి కలిగిన ప్రజలు ఎల్లప్పుడు విమానమును పుష్పములతో అలకరించెడివారు, అందువలన దానిపేరు పుష్పక విమానము అను పేరు వచ్చినది.  భగవాన్ రావణబ్రహ్మవారు దైవ ధర్మ సంస్థాపన నిమిత్తము, పుష్పక విమానములో ప్రయాణిస్తూ తన రాజ్యములో మరియు దక్షిణభారత దేశమువరకు వచ్చి ప్రజలకు దైవ జ్ఞానమును బోధించడము, ఆచరింపచేయడము, దైవ ధర్మములను రక్షించడము, అంతేకాక అధర్మవరులను శిక్షించడము జరిగెడిది.
        అంతేగానీ, పుష్పక విమానము కుబేరుడు తయారు చేసినది కాదూ, రావణుడు కుబేరుడు దగ్గర నుండి తస్కరించనూ లేదు. రావణబ్రహ్మ వారి మనో సంకల్పమును బట్టి ఆ పుష్పక విమానం పయనించెడిది. భగవాన్ రావణబ్రహ్మ వారే  పుష్పక విమాన కర్త .
        <br><br>
        <b> 15. పుస్తకములు ఎన్ని రకములు? వాటిలో ఉన్న వ్యత్యాసము ఏమిటి? గ్రంథము అనగానేమి? వాటి వివరమును తెలుపగలరు? </b><br>
        పుస్తకములు 3 రకములుగా వున్నాయి . అవి <br><b>
        1. పురాణములు <br>
        2. ఇతిహాసములు<br>
        3. శాస్త్రములు <br></b>
        మనిషి తలలో ఉన్న గుణముల  విషయములతో కూడుకుని వ్రాయబడిన వ్రాతలను పుస్తకములు అని అనవచ్చును. ఈ సూత్రము ప్రకారము పురాణములు, ఇతిహాసములు గుణముల కల్పనలతో కూడుకున్నవి కనుక అవి పుస్తకములే.  షట్ శాస్త్రములలో 5 శాస్త్రములు ప్రపంచ విషయాలను తెలుపుతున్నాయి. మస్తకము నుండి వచ్చినవి పుస్తకములు. వాటిలో ఆత్మ జ్ఞానం లేదు. కావున  వేదములు కూడా పుస్తకములు అని అనబడుతాయి. 
        <br><br> (1)శ్లో|| 45: త్రైగుణ్య విషయా వేదా నిస్త్రైగుణ్యో భఽవార్జున! |<br>
                             నిర్ద్వంద్వో నిత్య సత్త్వస్థో నిర్యోగ క్షేమ ఆత్మవాన్|| (బ్రహ్మయోగము, కర్మయోగము)<br><br>
       <b> భావము:</b> మూడు గుణముల విషయములే వేదములు. వేద భూయిష్టమైన ఆ మూడు గుణములను పూర్తిగ వదలివేయుము. 	సుఖదుఃఖములు, లాభనష్టములు మొదలగు ద్వంద్వములను వదలి వేసినట్లే యోగక్షేమము అనుదానిని కూడ వదలి నిత్యమైన 	దైవమును చేరుము. 
        పురాణములు: 
        కల్పిత కథలతో కూడుకున్నవి పురాణములు . ఉదాహరణకు అష్టాదశ పురాణములు. ఇవి ముఖ్యముగా 18 వున్నాయి. పురాణములు అబద్దతో, అసత్యములతో కూడుకున్నవని పెద్దలు వాటిని పుక్కిటి పురాణములని అన్నారు. శాస్త్రబద్దతకల జ్ఞానము పురాణములలో లేనిదాని వలన మానవుని కర్మను తొలగించు స్థోమత వాటియందు లేదు, వాటిని తెలియుట వలన కాలక్షేపమే కానీ కర్మక్షేపము జరుగదు. అందుకే వీటిని పుక్కిటి పురాణములు అని అనుట కూడా కలదు . వీటిలో ఆధ్యాత్మికత లేదు అనగా ఆత్మజ్ఞానము లభించదు. 
        ఉదాహరణకు భాగవతము , శివ పురాణము, విష్ణు పురాణము , గరుడ పురాణము మొదలగునవి.
        ఇతిహాసములు: 
        ఇతిహాసములు అనగా జరిగిన చరిత్రను తెలుపునవి. కానీ వాటిని వ్రాసిన వారిని బట్టి వాస్తవ చరిత్రతో పాటు  ఆవాస్తవములు కూడా ఉండవచ్చును.  వీటిని చదవడం ద్వారా కొంత వాస్తవ చరిత్ర తెలియునేమో కానీ ఆధ్యాత్మికత తెలియదు. 
        ఉదాహరణకు మహాభారతము, రామాయణము. 
        శాస్త్రములు : 
        శాస్త్రము అనగా శాసనములతో కూడుకొన్నది . శాసనము శాపము అన్న పదము నుండి వచ్చినది శాసనము లేక శాపము అనగా జరిగితీరునది. భూమి మీద శాస్త్రములు ఆరు(6) ఉన్నవి . అవి - గణిత, ఖగోళ, రసాయన, భౌతిక, జ్యోతిష్య, బ్రహ్మ విద్యా శాస్త్రములు(గ, ఖ, ర, భౌ, జ్యో, బ్ర). వీటిలో మొదటి ఐదు(5) శాస్త్రములు మానవుని మనుగడలో ప్రపంచ సంబంధముగా ఉపయోగపడుతున్నవి. ఆరవదయిన బ్రహ్మవిద్యా శాస్త్రము మాత్రము పరమాత్మ సంబంధముగా మరియు మోక్ష ప్రదాయినిగా ఉన్నది. 
        <br><br> 15)శ్లో|| 23: య శ్శాస్త్రవిధి ముత్సృజ్య వర్తత కామకారతః|<br>
          న స సిద్ధి మవాప్నోతి న సుఖం న పరాం గతిమ్ || (జీవాత్మ) <br><br>
         <b>భావము :</b> శాస్త్రవిధులను విడచి ఆశ కొరకే సంచరించువాడు ఏమి సాధించలేదు . వాడు సుఖమును పొందలేడు, మోక్షమును పొందలేడు. 
        గ్రంథములు:
        కేవలము బ్రహ్మవిద్యా శాస్త్రము మాత్రము దేవుడు అయిన ఆత్మను గురించి తెలియచేసేది కనుక అది గ్రంథము. శరీరములో ఉన్న గ్రంథులలో ఉన్న 	శక్తిని, శక్తియొక్క రహస్యాన్ని, శక్తి విధానాన్ని గురించి తెలియచేసే రచనలు అన్నీ  గ్రంథములే. 
        పురాణములు, ఇతిహాసములు ఆధ్యాత్మిక మార్గములో ఉపయోగపడవు. ఆత్మజ్ఞానమును తెలియుటకు, కర్మ క్షయమునకు, జీవ బ్రహ్మైక్య సంధానమునకు “బ్రహ్మ విద్యా శాస్త్రమే” ఉపయోగపడును. శరీరములోని గ్రంథులలో స్రవించే ఆత్మశక్తినుంచి బయలుపడునది , ఆ శక్తి విధానమును గురించి తెలిపేది  గ్రంథము. అందువలన బ్రహ్మవిద్యా శాస్త్రము(శ్రీ భగవద్గీత) దైవ గ్రంథము అని పిలవబడుచున్నది. 
        <br><br>
        <b>  16. సీతాదేవిని అయోనిజ, జనక మహారాజుకు భూమిలో బంగారు పెట్టెలో దొరికింది అని మా పెద్దవాళ్లూ ,మరియు రామాయణములో  తెలియచేసారు. మీరు సీతమ్మ ఎవరో కని ప్రాణము లేదు అని పారవెయ్యగా దొరికిన బిడ్డ, రావణుడు  అలా దొరకగా తెచ్చుకుని పెంచుకున్న కూతురు అని చెప్తున్నారు. మేము ఏది నమ్మాలి ?  వివరము తెలుపగలరు.  </b><br>
        సీతాదేవి అయోనిజ అన్న విషయము శాస్త్ర విరుద్ధము. దైవ సృష్టిలో జీవరాసులు మూడు విధములైన అండజ, పిండజ, ఉద్భిజ జాతులుగా ఉన్నవి. ఈ మూడింటిలో మనిషి పిండజ జాతికి చెందినవాడు, అనగా స్త్రీ మరియు పురుష సంయోగము ద్వారా పురుష వీర్యకణము, స్త్రీ అండ సంపర్కము జరిగి  తల్లి గర్భములో నవ(9) మాసములు పిండము అభివృద్ధి చెంది తల్లి యోని ద్వారా శరీర జననము సంభవించును.  
        భూమిమీద పిండజము ఏదైనగాని తల్లి గర్భములో పెరిగి ప్రసవింపబడిన శరీరములో జీవుడు చేరవలసినదేకానీ, దానికివిరుద్ధముగా జరుగుటకు వీలులేదు. ఈ విషయమునే భగవంతుడు బ్రహ్మవిద్యా శాస్త్రమైన శ్రీ భగవద్గీతలో సాంఖ్య యోగములో 22 	వ శ్లోకములో చెప్పడము జరిగినది. <br><br>
        (1) శ్లో|| 22: వాసాంసి జీర్ణాని యథా విహాయ నవాని గృహ్ణాతి నరోఽపరాణి|<br>
                  తథా శరీరాణి విహాయ జీర్ణాన్యన్యాని సంయాతి నవాని దేహి|| (జీవాత్మ) <br><br>
        <b>భావము :</b> మానవుడు పాతవస్త్రమును వదలి క్రొత్తవస్త్రమును ధరించినట్లు ఆత్మ శిథిలావస్థకొచ్చిన పాత దేహమును వీడి క్రొత్త శరీరములో ప్రవేశించుచున్నది.  
        ఏ పిండజము అయినా పై విధానమును అతిక్రమించి జన్మించడానికి వీలులేదు. తల్లి గర్భములో ఉన్న శిశు శరీరమునకు ప్రాణము ఉండదు, ప్రసవ సమయములో బహిర్గతము అయిన శరీరములోనే జీవుడు ప్రవేశిస్తాడు అన్నది శాస్త్ర బద్ధమైన జనన సిద్ధాంతము. 
        ఈనాడు ఎంతగానో ప్రపంచ శాస్త్రములలో, టెక్నాలజీలలో అభివృద్ధి చెందిన కలియుగములో కూడా IVF విధానము ద్వారా అయినా 	కూడా పిండము ఏర్పడగానే తిరిగి స్త్రీ గర్భములోనే ప్రవేశింపచేయడము, గర్భములోనే శిశు శరీరము పెరిగి జన్మించడము జరుగుతున్నది కానీ  కృత్రిమముగా ఎక్కడ ఏ జీవరాసి జన్మిచడము అన్నది లేదు. 
        త్రైతాయుగములో ఎవరో కని పుట్టిన బిడ్డకు ప్రాణములేదని పారవేయగా, కొంత సమయమునకు ప్రాణము వచ్చినప్పుడు రావణబ్రహ్మ పారవేసిన బిడ్డను తీసుకుని వచ్చి కొంతకాలము  పెంచుకోవడము జరిగినది.  ఇది ఇలా ఉండగా సంతానం లేని జనక మహారాజుకు, ఆయన గురువు అయిన రావణబ్రహ్మ తాను పెంచిన  సీతను ఆమె చిన్నతనములోనే   దత్తతకు ఇవ్వడము జరిగినది. ఆ విధముగా సీత మొదట రావణబ్రహ్మ బిడ్డగా తరువాత జనకుడి పెంపుడి బిడ్డగా పెరిగినది. సీత అయోనిజ అనేది అసత్యము మరియు కల్పించబడిన కథ మాత్రమే. 
        తన తండ్రికి అధ్యాత్మిక గురువు రావణబ్రహ్మ అని తెలిసిన సీత, రావణబ్రహ్మ వారి మీద భక్తి గౌరవములు కల్గియుండేది. సీత స్వయంవరము సమయమునకు రావణబ్రహ్మ వారి వయస్సు 85 సంవత్సరములు.  వివాహము తర్వాత పదునాల్గు సంవత్సరాలు వనవాస జీవితములో సీత అడవిలో కష్టాలు పడుతుండగా, మండోదరిదేవి సలహా మేరకే 99 ఏళ్ల  రావణబ్రహ్మవారు, అడవిలో వున్న  సీత వద్దకు వెళ్ళి పుష్పక విమానములో ఆమె పుట్టినిల్లు అయిన శ్రీలంకకు రమ్మని చెప్పడం జరిగినది. వనవాసమున వున్న సీత ఆయన దర్శనము దొరికినందుకు సంతోషపడి, రావణబ్రహ్మ వారి మీద ఎంతో భక్తి విశ్వాసములతో  సంతోషముగా ఆయన వెంట వెళ్ళినది. సీత అశోకవనంలో తన చిన్ననాటి  పెంపుడు తల్లిదండ్రులు అయిన రావణబ్రహ్మ, మండోదరిల సంరక్షణలో సంతోషముగా అశోకవనంలో 10నెలలు కాలము గడపడము జరిగినది.
        **************
        
      </ion-col>
    </ion-row>
  </ion-card-content>
</ion-card>
      </ion-col>
    </ion-row>
  </ion-grid>
</ion-content>
